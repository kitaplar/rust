# Önsöz

Her zaman bu kadar açık olmasa da, Rust programlama dili temelde *güçlendirme*
ile ilgilidir: şu anda ne çeşit bir kod yazıyorsanız yazın, Rust daha uzağa
erişmeniz için sizi güçlendirir ve daha önce çalıştığınızdan daha geniş
çeşitlilikteki alanlarda rahat bir şekilde programlarsınız.

Mesela, hafıza yönetimi, veri temsili ve eşzamanlılığın düşük seviye
ayrıntıları ile uğraşan “sistem seviyesi” işleri ele alalım. Geleneksel olarak
programlamanın bu alanı esrarlı görülür ve sadece bu alanın kötü şöhretli
tuzaklarından kaçınmayı öğrenmek için gerekli olan yılları adamış birkaç kişi
tarafından erişilebilirdir. Bu kişiler bu işi dikkatli bir şekilde yapmak için
pratik yapmış olsalar da, yine de kodları istismar edilmeye, kazalara ve
bozulmaya açıktır.

Rust bu bariyerleri, eski tuzakları eleyerek yıkar ve yol boyunca size yardım
etmek için arkadaşça ve parlak araçlar sağlar. Daha düşük seviye kontrole
“dalmaya” ihtiyacı olan programcılar bunu, alışılmış kaza ya da güvenlik açığı
riskini almadan ve kararsız bir araç takımının ince noktalarını öğrenmek
zorunda kalmadan Rust ile yapabilir. Daha iyisi bu dil, sizi doğal olarak
güvenilir ve, hız ve hafıza kullanımında verimli kod yazma konusunda
yönlendirmek için tasarlanmıştır.

Halihazırda düşük seviye kod ile çalışan programcılar, tutkularını arttırmak
için Rust'ı kullanabilir. Örneğin, Rust'ta paralellik eklemek nispeten düşük
riskli bir işlemdir: derleyici sizin için klasik hataları yakalayacaktır.
Böylece kodunuzda daha agresif optimizasyonları, yanlışlıkla kaza ya da
zaafiyetlere neden olmayacağınızın rahatlığıyla yapabilirsiniz. 

Fakat Rust sadece düşük seviye sistem programlama ile kısıtlı değildir. Komut
satırı arayüzü uygulamaları, web sunucuları ve diğer yazması hayli keyifli
birçok çeşit kodu yazmak için yeterince etkileyici ve ergonomiktir; bunların
basit örneklerini bu kitabın sonraki bölümlerinde bulacaksınız. Rust ile
çalışmak, bir alandan diğerine transfer edebileceğiniz yetenekler
geliştirmenize olanak sağlar; Rust'ı bir web uygulaması yazarken öğrenirsiniz,
daha sonra bu deneyimi Raspberry Pi'ınızda kullanırsınız.

Bu kitap, Rust kullanıcılarını güçlendirmek için bu dilin potansiyelini tam
olarak kapsar. Sadece Rust bilginize değil, genelde bir programcı olarak
menzil ve güveninize seviye artırmanıza yardımcı olmak amacıyla yazılmış
arkadaşça ve ulaşılabilir bir metindir. Öyleyse dalın, öğrenmeye başlayın, ve
Rust topluluğuna hoş geldiniz!

— Nicholas Matsakis ve Aaron Turon
